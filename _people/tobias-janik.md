---
uid: tobias.janik
name:     Tobiáš Janík  	# běžně používáné jméno
titles:
  before: Ing. arch.
  after:
category:
  - kandidat-obec
  - priznivci
ordpriznivci: 1
description: architekt # zobrazuje se v lide
img: people/tobias-janik.jpg # zakomentuj radek dokud není fotka
#mail:
#  - 
#profiles:
#  facebook: # pokud nema, staci smazat tuto radku
---

**Tobiáš Janík**

Tobiáš Janík (* 8. srpna 1989) je podnikatel, architekt, ale také designér a tvůrce únikových her. Tobiáš pochází z Bohumína, avšak aktuálně žije i v Ostravě a v Brně.

Tobiáš studoval na gymnáziu Františka Živného v Bohumíně, poté nastoupil na Masarykovu univerzitu, kde studoval obor Podniková ekonomika. V tomto oboru získal základy, avšak neviděl zde svou budoucnost. Po dvou letech Tobiáš studium ekonomiky přerušil a rozhodl se studovat architekturu se zaměřením na urbanismus na VUT v Brně. V roce 2017 získal titul Ing. Arch.

První pracovní zkušenosti získával jako dělník a pomocná síla na stavbách. Poté se rozhodl začít podnikat. V průběhu studia ekonomiky otevřel první vinotéku v Bohumíně, díky které nabral zkušenosti k dalšímu podnikání. V roce 2015 společně s Martinem Knýblem navrhl a postavil bohumínskou únikovou hru v prostředí protiatomového krytu. U tvorby únikových her zůstal a společně s Markétou Piechowiczovou vytvořil další hru v Brně, kde aktuálně tvoří další. Obě dvě hry přitáhly pozornost lokální televize i tisku. V současné době pracuje v designovém studiu v Ostravě, a to jako designér interiérů a exteriérů,

Ve volném čase se věnuje tvorbě věcí, které přináší zábavu nebo užitek. Jeho práce je zároveň jeho koníčkem. Mezi jeho oblíbené aktivity patří modelování objektů pomocí programovacího jazyka python, obrábění dřeva na frézce nebo laseru, 3D tisk, elektronický hardware a další. Všechny tyto dovednosti využívá při své práci designéra a při tvorbě únikových her.
