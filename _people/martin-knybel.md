---
uid: martin.knybel
name:    Martin Knýbel 	# běžně používáné jméno
titles:
  before:
  after:
category:
  - kandidat-obec
  - komise
ordkomise: 6
description:  Komise sociální, OSVČ # zobrazuje se v lide
img: people/martin-knybel.jpg # zakomentuj radek dokud není fotka
#mail:
#  - 
#profiles:
#  facebook: # pokud nema, staci smazat tuto radku
---

**Martin Knýbel**

Martin Knýbel (* 11. září 1994) je majitelem únikové místnosti, studentem Sociologie na FSV UK a kandidátem za Piráty do městského zastupitelstva v Bohumíně. Martin vystudoval bohumínské gymnázium Františka Živného, v rámci kterého se zajímal o historii a sociální vědy. Jako navazující si vybral studium oboru Sociologie a sociální antropologie na FSV UK v Praze, které v tuto dobu dokončuje. V rámci studia se zaobírá například sociologií sportu, hudebními subkulturami mládeže a okrajově také sociální politikou.

Jeho první pracovní kroky vedly do bohumínské městské organizace K3, kde se podílel na kulturním dění města. Už na střední škole byl vášnivým hráčem videoher, což zapříčinilo jeho další působení v online videoherních zpravodajství HSFan, Gamifique a Playzone, ve kterých se věnoval zejména fenoménu Esportu. V roce 2014 založil v Bohumíně únikovou místnost Kryt situovanou do prostředí roku 1968, tedy sovětské okupace. Cílem této místnosti není pouze zábava, ale také edukace. Během hry je totiž možné slyšet například původní radiové nahrávky z oné doby a celá místnost je vytvořena v prostorách bývalého protiatomového krytu postaveného v šedesátých letech minulého století.

V roce 2017 Martin nastoupil na půlroční stáž do společnosti Governance Institute, která se věnuje propojování asijského a tuzemského obchodu. V této společnosti se soustředil zejména na organizační a manažerskou práci, konkrétně byl například projektovým manažerem výjezdu českých a slovenských obchodníků na Veletrh China Brand Show 2017 v polské Varšavě.

Nyní se Martin soustředí především na dokončení vysoké školy a vytvoření další únikové místnosti. Rád také sleduje a komentuje české politické dění a snaží se zvýšit zájem o politiku ve svém okolí. Mezi jeho zájmy patří psaní poezie, četba fantasy a sci-fi literatury, hraní na piano (absolvoval 7 let v ZUŠ), stolní hry, tenis a golf. 