---
layout: post
category: CLANKY
title: 'Bohumín - perla Moravskoslezského kraje'
date: 2019-06-12T08:00:00.000Z
author: Daniel Galuszka
authorId: daniel.galuszka
image: posts/bohuminmeandr.jpg
tags:
  - Bohumín
  - Daniel-Galuszka
---

Bohumín, 12. června 2019 - **Vážení členové, příznivci, kamarádi a spoluobčané, položme si otázku.**
<hr />.

Jak by mohl vypadat Bohumín? Naše město mělo dlouho pověst továrního střípku v industriální mozaice Moravskoslezska. Měli jsme štěstí, že to tady Bohumíňáci vzali do vlastních rukou a dokázali město podržen přes všechny krize, ať už šlo o živelné katastrofy či globální finanční krize spojené s propouštěním. Nyní je Bohumín pro všechny náhodné turisty příjemným překvapením, a lidé, kteří zde byli naposledy třeba před dvaceti lety, nevěří vlastním očím. Za to patří všem, kteří se na tom podíleli, velký dík.

Jsem strašně vděčný za to, jakým inspirativním prostředím na mě působí naše příroda. Bohumín dostává punc jezernaté obce v koutě republiky, kde v tichých nivách řek hledají svůj domov jak vzácné druhy ptactva, tak lidé dychtící po klidu. Historický ráz náměstí Míru a Tomáše G. Masaryka nedávají zaniknout vzpomínce na předtovárenský Oderberg. 

Pak tady ale máme spousta lokalit, kde nás trápí různé problémy. Třesou se nám okna, práší se, od země sálá betonová výheň a k večeru není moc na výběr, kde s přáteli usednout u společného stolu. Žel, velkou část těch věcí nemáme ve svých rukou. Například z vlastních prostředků nedokážeme postavit obchvat kolem Skřečoně. Nemůžeme ze společných peněz otevřít kluby ani restaurace. Co ale můžeme udělat je to, že zatraktivníme veřejné prostranství. Můžeme vysadit stromy, zpřístupnit břehy jezer, podpořit cyklodopravu a investovat do svozu odpadu u břehů. Zbytek je ale na vás. Sami musíte žít Bohumín, který si představujete. Bohumín, který je váš. To znamená nabídnou lidem svůj talent či nápad a upřímně ocenit jejich vděčnost. Turisty vítat jako hosty, chovat se šetrně k přírodě a vysvětlovat ostatním, proč to má smysl. 

Všechno to zní strašně abstraktně, proto se s vámi budeme pravidelně dělit o naše nápady a budeme rádi, když nám k tomu napíšete svůj názor. Ostatně žijeme v době, kdy nemusíme plánovat formální schůze uvězněné v místě a čase. Konečně můžeme propojit myšlenky a činy na internetu. 

Bohumínští Piráti jsou sice malí, ale opravdu se s vámi chtějí bavit. Všichni ostatně chceme to samé. Město, ve kterém stojí za to žít. Kde máme rodinu a kamarády, kde si můžeme dovolit důstojné bydlení, kde není o zábavu nouze, protože ji tvoří lidi pro lidi. Proto vás budeme pravidelně informovat o tom, co se chystá a jak by to dle nás mělo fungovat. Díky za podporu! 

---
Úvodní obrázek zdroj: Jakub Ježíšek 

- - -
