---
layout: post
category: CLANKY
title: 'Ukliďme Česko 2019'
date: 2019-04-08T08:00:00.000Z
author: Jakub Ježíšek
authorId: jakub.jezisek
image: posts/uklid2019.jpg
tags:
  - Bohumín
  - Ukliďme Česko
---

Bohumín, 8. dubna 2019 – **Již potřetí šli bohumínští Piráti, příznivci a další se zájmem o životní prostředí uklízet přírodu v Bohumíně. Tentokrát zamíříli do okolí Vrbického jezera.**

<hr />

Dinosaurus, plyšový pes, záchod, nárazník, podprsenky, pneumatiky a mnoho dalšího našli dobrovolníci o víkendu v okolí Vrbického jezera. Akce Ukliďme Česko se jako již tradičně účastnili i bohumínští Piráti společně s veřejností.

"Dvakrát jsme uklízeli Kališok, jednou jsme pak byli na cyklostezskách. Vrbici jsme si letos vybrali na popud Bohumíňáků. Bohužel to vypadá, že se tam budeme muset v budoucnu vypravit ještě několikrát. Pokusíme se zasadit o to, aby zde město alespoň sezónně nainstalovalo kontejnery na komunální odpad," komentuje situaci bohumínský zastupitel Daniel Galuszka.

V přilehlém lesíku nedaleko místa, kde nedávno probíhal výsek zeleně, zlikvidovali dobrovolníci hned několik černých skládek. Spousta nepořádku se pak nacházela v okolí cyklostezek anebo u přístupů k vodě, kde během léta tráví čas stovky lidí.

"Není jasné, zdali nepořádek přinesly povodně, či nepoctiví občané. Každopádně je ho zde stále mnoho. Jen do vzdálenosti zhruba 300 metrů od parkoviště jsme nasbírali okolo dvou set kil odpadu," uzavírá Ing. Jakub Ježíšek, člen komise pro cyklodopravu.

Děkujeme všem za pomoc a těšíme se zase při další příležitosti!

[Galerie z akce](https://photos.app.goo.gl/QEfEMKXY2fgvQHUo9 "Galerie z akce")

[Detail akce na weub uklidmecesko.cz](https://www.uklidmecesko.cz/event/21923/ "Detail akce na weub uklidmecesko.cz")


- - -
