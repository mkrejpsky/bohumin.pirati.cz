---
layout: post
category: CLANKY
title: 'Byty Residomo'
date: 2019-03-02T08:00:00.000Z
author: Daniel Galuszka
authorId: daniel.galuszka
image: posts/residomo.jpg
tags:
  - Bohumín
  - Byty Residomo
---

BYTY RESIDOMO - Dluhy se mají platit, ale bydlení je základ, říká Pirát Galuszka.
<hr />

Vystěhování, ubytovna a příplatky na bydlení z veřejného rozpočtu. Takový je možný osud některých ze současných nájemníků v bytech společnosti RESIDOMO. Byty bude vykupovat město v průběhu roku 2019. Pro nájemníky, kteří dluží za svoz odpadu, má však město nepříjemnou zprávu. Neprodlouží jim smlouvy a neumožní jim ani licitovat žádný další byt z městského bytového fondu.

Zastupitel [Daniel Galuszka]({{'daniel-galuszka' | prepend: '/lide/' | relative_url}} "Daniel Galuszka") si proto od finančního odboru MěÚ Bohmína vyžádal přehled těchto dluhů a zjistil, že dluhy jsou až na jeden případ v řádech jednotek tisíc korun. Proto se osobně vydal za nájemníky, aby je vyzval ke splacení dlužné částky. V opačném případě by si museli hledat bydlení jinde.

"Přijde mi absurdní, že může člověk kvůli dvěma tisícovkám za popelnice ztratit bydlení i možnost licitovat další městský byt," komentuje situaci pirátský zastupitel Galuszka. "Pravidla ale platí pro všechny. Proto jsem dneska ať už osobně anebo skrze dopis vyzval vybrané nájemníky k uhrazení dluhů. Překvapením pro mě bylo, že nájemníci často ani nevědí, co jim hrozí. Důstojné a dostupné bydlení je pro mě osobně základ spořádaného života a proto nechci, aby tito lidé odcházeli žít na ubytovny. Jednak by docházelo ke koncentraci sociálních problémů a jednak je na ubytovnách nepřiměřený nájem. Na ten nájemníci často pobírají dávky a to znamená, že jim bydlení platíme my všichni," dodává.

Výkup bytů se bude pravděpodobně dále projednávat na zastupitelstvu města Bohumína v dubnu 2019.

- - -
