---
layout: post
category: CLANKY
title: 'Protidrogový vlak – za hodně peněz málo muziky'
date: 2020-07-26T08:00:00.000Z
author: Jana Ožanová
image: posts/prevence-01.jpg
tags:
  - Protidrogový vlak
  - Revolution-Train
  - Bára-Branná
  - Tomáš-Vymazal
  - Daniel-Galuszka
---

Český Těšín, 26. července 2020: **„Nejvýznamnější projekt v oblasti drogové prevence v ČR“, píše se na  stránkách revolutiontrain.cz, které prezentují projekt protidrogového vlaku. Opravdu? O jaká data se toto marketingové tvrzení opírá? Piráti se problematice tohoto odborníky diskutovaného projektu věnují již delší dobu a teď přicházejí se syntézou odborných stanovisek, která dokládají neúčinnost nákladného preventivního programu.**

<hr />

Protidrogový vlak objíždí v rámci svých tour řadu měst v Česku. Jedním z nich je i Český Těšín. Tamní Piráty proto zajímalo, jaký efekt má projekt, na jehož realizaci je alokovaná poměrně vysoká částka z městského rozpočtu.  

Expertní tým tvořený mimo jiné těšínskou pirátskou příznivkyní Bárou Brannou, poslancem Tomášem Vymazalem a bohumínským zastupitelem Danielem Galuszkou proto vypracoval souhrnnou zprávu o neúčinnosti projektu, včetně možných efektivnějších alternativ. 

>„Skeptické názory specialistů a adiktologů na účinnost programu provází projekt od počátku jeho existence. Protidrogový vlak nyní působí v oblasti primární protidrogové prevence, přestože řada odborníků zpochybňuje jeho efektivitu. Problém vidíme i v tom, že projekt v rozporu se zákonem nezveřejňuje výroční zprávy a neumožňuje tak transparentní kontrolu nad využitím veřejných prostředků,“ 

uvedla Bára Branná, která se na na přípravě materiálu podílela.  

Projekt navíc nemá certifikaci a v mnoha ohledech nesplňuje:
- mezinárodně uznávané Standardy kvality prevence Evropského monitorovacího centra pro drogy a drogovou závislost
- mezinárodní standardy prevence Úřadu OSN pro drogy a kriminalitu
- české národní standardy kvality.

Těšínští opoziční zastupitelé teď chtějí problematiku Protidrogového vlaku konzultovat s ostatními zástupci stran. S odkazem na důvodovou zprávu k projektu budou navrhovat přehodnocení dalšího financování projektu, na který byla pro tento rok v jejich městě alokována částka 108 000 Kč.

Tematice protidrogového vlaku se Piráti aktivně věnují nejen v Těšíně, ale i na dalších místech v kraji i v celém Česku. Výstupy expertního týmu a závěry důvodové zprávy tak přispějí k osvětě, informovanosti a další diskuzi o účinnosti projektu na základě relevantních argumentů i jinde.

Souhrnný dokument k problematice Protidrogového vlaku [ke stažení (PDF, 110 KB)]({{'revolution-train.pdf' | prepend: '/assets/pdf/' | relative_url}}). 

---

Úvodní obrázek zdroj: Bára Branná \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
